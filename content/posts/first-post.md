---
title: Finalmente online! 🎉
subtitle: (include data di pubblicazione ufficiale)
author: Matteo Bilotta
date: 2021-02-15T11:34:26
icon: award
---

Eccoci qui: finalmente **online**!

Ahimè, come al solito, ho bucato di qualche giorno la **data di consegna** del progetto.
Sì, avete capito bene: mi sono auto-imposto una scadenza: il **12 Febbraio 2021**.  
Alla fine, si è rivelato essere **necessario**; in caso contrario,
purtroppo, avrei perpetrato all'inverosimile lo sviluppo di
questo sito senza arrivare a produrre mai qualcosa di concreto.

> *«Ma **come mai** proprio questa data?»*  vi starete chiedendo... *O forse no...*

Beh... Qualora ve lo foste chiesti...  
In primis, questo particolare giorno è **palindromo**:
`12-02-2021` equivale esattamente a `1202-20-21` se scritto al contrario.
Rimossi i trattini, sono le stesse cifre disposte nello stesso ordine.  
Il secondo motivo risiede nel fatto che, quest'anno, il **capodanno cinese** cade esattamente in questo giorno.  
Anno del Bue (o Bufalo); simbolo di resilienza, rappresenta la solidità, la tranquillità e la prosperità.
Dona forza, coraggio, saggezza e un sacco di altre parole motivanti e
assolutamente necessarie, dopo un anno come il 2020 appena concluso.  
Infine, il 12 Febbraio, si festeggia il [**Darwin Day**](https://it.wikipedia.org/wiki/Giorno_di_Darwin);
ovvero anniversario della nascita di Charles Darwin e -cito Wikipedia- «... occasione per difendere
l'impresa scientifica attraverso i valori del razionalismo e della laicità».

Nella mia testa, erano motivi più che solidi per giustificare la scelta di questo giorno.  
Ma, hey! Oggi è il **15 Febbraio**; non il 12!

> *«E quindi?»*

"E quindi" 'na sega!  
Non ho, certo, voglia di andarmi a cercare altri motivi validi
per cambiare la data di pubblicazione ufficiale del sito.  
Avete voglia? [Fatelo voi](https://it.wikipedia.org/wiki/15_febbraio)!

A scanso di equivoci, lo scrivo per esteso: **online dal** ~15 Febbraio 2021~ **12 Febbraio 2021**! 🌐
